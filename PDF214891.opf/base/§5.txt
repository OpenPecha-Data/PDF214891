de'i smon lam chen (5)po daṅ po ni | gaṅ gi tshe bdag ma 'oṅs pa'i dus na bla na med pa yaṅ
dag par rdzogs pa'i byaṅ chub mṅon par rdzogs par saṅs rgyas pa de'i tshe | bdag gi lus kyi
'od kyis 'jig rten gyi khams graṅs med dpag tu med ciṅ dpag gis mi laṅ ba dag lham me lhan
ne lhaṅ ṅer (6)gyur cig | sems can thams cad skyes bu chen po'i mtshan sum cu rtsa gñis
daṅ | dpe byad bzaṅ po brgyad cus legs par brgyan par gyur te | bdag ci 'dra ba de bźin du
sems can thams cad kyaṅ 'dra bar gyur cig ces btab bo ||

de'i smon lam chen (7)po gñis pa ni gaṅ gi tshe bdag ma 'oṅs pa'i dus na | bla na med pa yaṅ
dag par rdzogs pa'i byaṅ chub mṅon par rdzogs par saṅs rgyas pa de'i tshe bdag byaṅ chub
thob pa na | lus nor bu rin po che bai ḍū rya ci 'dra ba de 'dra bar phyi naṅ śin tu yoṅs
su dag pa daṅ | dri ma (275a1)med la 'hod gsal ba daṅ | kho lag yaṅs śiṅ che ba daṅ | dpal
daṅ gzi brjid 'bar ba daṅ | legs par gnas pa daṅ | ñi ma daṅ zla ba bas lhag pa'i 'od zer
gyi dra ba rnams kyis legs par brgyan par gyur cig | de na sems can (2)gaṅ dag 'jig rten
gyi bar dag tu skyes pa dag daṅ | gaṅ dag yaṅ mi'i 'jig rten 'di na mtshan mo mun pa mun nag
gi naṅ na phyogs tha dad par 'gro ba de dag bdag gi 'od kyis phyogs dga' mgur 'gro bar
gyur cig | las rnams kyaṅ byed par gyur cig ces btab bo ||

(3)de'i smon lam chen po gsum pa ni gaṅ gi tshe bdag ma 'oṅs pa'i dus na | bla na med pa yaṅ
dag par rdzogs pa'i byaṅ chub mṅon par rdzogs par saṅs rgyas pa de'i tshe bdag byaṅ chub
thob pa na | bdag gi śes rab daṅ thabs dpag tu med pas sems can gyi khams (4)dpag gis mi laṅ
ba dag loṅs spyod mi zad pa daṅ ldan par gyur te | su yaṅ cis kyaṅ brel ba med par gyur
cig ces btab bo ||

de'i smon lam chen po bźi pa ni gaṅ gi tshe bdag ma 'oṅs pa'i dus na | bla na med pa yaṅ dag
par rdzogs pa'i byaṅ chub mṅon par (5)rdzogs par saṅs rgyas pa de'i tshe bdag byaṅ chub thob
pa na | sems can gaṅ dag lam ṅan par źugs pa de dag byaṅ chub kyi lam la dgod par bya'o
|| ñan thos kyi lam du źugs pa daṅ | raṅ saṅs rgyas kyi lam du źugs pa de dag thams cad
ni theg pa chen po la (6)gzud par bya'o źes btab bo ||

de'i smon lam chen po lṅa pa ni gaṅ gi tshe bdag ma 'oṅs pa'i dus na | bla na med pa yaṅ dag
par rdzogs pa'i byaṅ chub mṅon par rdzogs par saṅs rgyas pa de'i tshe bdag byaṅ chub thob
pa na | sems can gaṅ dag bdag gi gan na (7)tshaṅs par spyad pa spyod pa daṅ | de bźin du
sems can gźan dpag tu med ciṅ dpag gis mi laṅ ba de dag thams cad kyaṅ bdag gi miṅ thos nas
bdag gi mthus sdom pa gsum gyis bsdams pa daṅ | tshul khrims ñams pa med par gyur cig |
su yaṅ (275b1)tshul khrims log par źugs te | ṅan 'gror 'gro bar ma gyur cig ces btab bo ||

de'i smon lam chen po drug pa ni gaṅ gi tshe bdag ma 'oṅs pa'i dus na | bla na med pa yaṅ dag
par rdzogs pa'i byaṅ chub mṅon par rdzogs par saṅs rgyas pa de'i tshe bdag (2)byaṅ chub
thob pa na | sems can gaṅ su dag lus ṅan pa daṅ | dbaṅ po ma tshaṅ ba daṅ | mdog mi sdug pa
daṅ | bems po daṅ | yan lag skyon can daṅ | sgur po daṅ | śa bkra can daṅ | źar ba daṅ |
loṅ ba daṅ | 'on pa daṅ | smyon par (3)gyur pa daṅ | gźan yaṅ gaṅ su dag lus la nad kyis
btab pa de dag gis bdag gi miṅ thos nas thams cad dbaṅ po tshaṅ źiṅ yan lag yoṅs su rdzogs
par gyur cig ces btab bo ||

de'i smon lam chen po bdun pa ni | gaṅ gi tshe bdag ma 'oṅs pa'i dus (4)na | bla na med pa yaṅ
dag par rdzogs pa'i byaṅ chub mṅon par rdzogs par saṅs rgyas pa de'i tshe bdag byaṅ chub
thob pa na | sems can gaṅ su dag nad sna tshogs kyis yoṅs su gzir ba | skyabs med pa | mgon
med pa | 'tshog chas daṅ sman mi bdog pa | dpuṅ (5)gñen med pa | dbul ba | sdug bsṅal
ba gaṅ dag gi rna lam du bdag gi miṅ grag pa de dag ni nad thams cad rab tu źi bar gyur cig
| byaṅ chub kyi mthar thug gi bar du nad med ciṅ gnod pa med par gnas par gyur cig ces btab
bo ||

de'i smon lam chen po (6)brgyad pa ni gaṅ gi tshe bdag ma 'oṅs pa'i dus na | bla na med pa yaṅ
dag par rdzogs pa'i byaṅ chub mṅon par rdzogs par saṅs rgyas pa de'i tshe bdag byaṅ chub
thob pa na | bud med gaṅ la la bud med kyi skyon brgya dag gis kun nas ñon moṅs par gyur
pa | bud med kyi (7)dṅos po la smod pa | bud med kyi skye gnas las yoṅs su thar par 'dod
pa de dag bud med kyi dṅos po las log par gyur cig | byaṅ chub kyi mthar thug gi bar du skyes
pa'i dbaṅ po 'byuṅ bar gyur cig ces btab po ||

de'i smon lam chen po dgu pa ni gaṅ gi tshe bdag (276a1)ma 'oṅs pa'i dus na bla na med pa yaṅ
dag par rdzogs pa'i byaṅ chub mṅon par rdzogs par saṅs rgyas pa de'i tshe bdag byaṅ chub
thob pa na | sems can thams cad bdud kyi źags pa rnams las yoṅs su thar par bya'o || lta
ba tha dad pa mi mthun (2)pa ziṅ ziṅ pas mi mthun par gyur pa dag yaṅ dag pa'i lta ba la dgod
par bya'o || mthar gyis byaṅ chub sems dpa'i spyod pa bstan par bya'o źes btab bo |

de'i smon lam chen po bcu pa ni gaṅ gi tshe bdag ma 'oṅs pa'i dus na | bla na med pa yaṅ dag
par rdzogs (3)pa'i byaṅ chub mṅon par rdzogs par saṅs rgyas pa de'i tshe bdag byaṅ chub thob
pa na | sems can su dag rgyal po'i 'jigs pas skrag pa daṅ | gaṅ dag bciṅ ba daṅ | brdeg
pa daṅ | go rar gźug pa daṅ | gsad par 'os pa | rgyu du mas gtses (4)pa | ṅa rgyal daṅ bral
ba | lus daṅ | ṅag daṅ | sems sdug bsṅal gyis ñen pa de dag bdag gi bsod nams kyi mthus
gnod pa thams cad las yoṅs su thar par gyur cig ces btab bo |

de'i smon lam chen po bcu gcig pa ni | gaṅ gi tshe bdag ma 'oṅs pa'i dus na bla na med (5)pa
yaṅ dag par rdzogs pa'i byaṅ chub mṅon par rdzogs par saṅs rgyas pa de'i tshe bdag byaṅ chub
thob pa na | sems can gaṅ dag bkres pa daṅ | skom pa'i me rab tu 'bar ba | kha zas 'tshol
ba la rab tu brtson pa | sdig pa'i las byed pa de dag bdag gis kha (6)dog daṅ | dri daṅ
| ror ldan pa'i kha zas kyis lus tshim par byas te || phyis chos kyi ros śin tu bde ba la
dgod par bya'o źes btab bo ||

de bźin gśegs pa de'i smon lam chen po bcu gñis pa ni gaṅ gi tshe bdag ma 'oṅs pa'i dus na |
bla na med pa yaṅ (7)dag par rdzogs pa'i byaṅ chub mṅon par rdzogs par saṅs rgyas pa de'i
tshe | sems can su dag sgren mo | bgo ba med pa | dbul ba | sdug bsṅal ba | graṅ ba daṅ |
tsha ba daṅ | sbraṅ bu daṅ | śa sbraṅ dag gis ñin mtshan du sdug bsṅal gyi tshor ba myoṅ
ba dag la (276b1)bdag gis gos yoṅs su spyad par 'os pa | tshon sna tshogs yoṅs su kha bsgyur
ba dag sbyin par bya'o || ji ltar 'dod pa bźin du rin po che'i rgyan sna tshogs daṅ | spud
pa daṅ | phreṅ ba daṅ | spos daṅ | byug pa daṅ | rol mo'i sgra daṅ | sil sñan daṅ | pheg
rdob pa (2)rnams kyis sems can rnams kyi bsam pa thams cad yoṅs su rdzogs par gyur cig
ces btab bo ||

'jam dpal bcom ldan 'das de bźin gśegs pa dgra bcom pa yaṅ dag par rdzogs pa'i saṅs rgyas sman
gyi bla bai ḍū rya'i 'od de sṅon byaṅ chub sems dpa'i (3)spyad pa spyod pa na smon lam
chen po bcu gñis po de dag btab par gyur to ||

