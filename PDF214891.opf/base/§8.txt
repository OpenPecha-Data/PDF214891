'jam dpal gźan yaṅ sems can gaṅ (277b1)dag de bźin gśegs pa rnams kyi bslab pa'i gnas 'jig pa
dag yod de | de dag tshul khrims log par źugs śiṅ |lta ba log par źugs nas gaṅ dag tshul
khrims daṅ ldan pa de dag ni tshul khrims bsruṅ gi maṅ du thos pa yoṅs su mi 'tshol te |de
bźin gśegs (2)pas gsuṅs pa'i mdo sde rnams kyi don zab mo mi śes |gaṅ dag maṅ du thos pa
de dag ni lhag pa'i ṅa rgyal can du gyur te | ṅa rgyal gyis non pas gźan dag la phrag dog
byed ciṅ dam pa'i chos la dbaṅ za bar 'gyur | spoṅ bar 'gyur ro || mi blun po de lta bu de
dag ni (3)bdud kyi phyogs pa ste bdag kyaṅ lam ṅan par źugs la | sems can gźan bye ba khrag
khrig brgya stoṅ du ma dag kyaṅ g.yaṅ sa chen por ltuṅ bar byed pa'o ||sems can de lta
bu de dag na sems can dmyal ba mi bzad par 'gro bar 'gyur ro |gaṅ dag sṅon mir gyur (4)pa
na bcom ldan 'das de bźin gśegs pa sman gyi bla bai ḍū rya'i 'od de'i mtshan thos par gyur
pa de dag ni sems can dmyal ba na gnas kyaṅ der saṅs rgyas kyi mthus de bźin gśegs pa de'i
mtshan mṅon du 'gyur te |de dag de nas śi 'phos nas yaṅ mi'i 'jig rten du skye (5)bar 'gyur
| yaṅ dag pa'i lta ba can daṅ | brtson 'grus daṅ ldan pa daṅ | dge ba'i bsam pa can du
'gyur ro || de dag khyim spaṅs te de bźin gśegs pa'i bstan pa la rab tu byuṅ nas mthar gyis
byaṅ chub sems dpa'i spyad pa spyod par 'gyur ro ||

