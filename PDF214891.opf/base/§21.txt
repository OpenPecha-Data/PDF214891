de nas 'khor der gnod sbyin gyi sde dpon chen po bcu gñis 'dus par gyur te |gnod sbyin gyi sde
dpon chen po ji 'jigs daṅ | gnod (7)sbyin gyi sde dpon chen po rdo rje daṅ | gnod sbyin
gyi sde dpon chen po rgyan 'dzin daṅ | gnod sbyin gyi sde dpon chen po gza' 'dzin daṅ |gnod
sbyin gyi sde dpon chen po rluṅ daṅ | gnod sbyin gyi sde dpon chen po gnas bcas daṅ | gnod
sbyin gyi sde (283a1)dpon chen po dbaṅ 'dzin daṅ | gnod sbyin gyi sde dpon chen po btuṅ
'dzin daṅ |gnod sbyin gyi sde dpon chen po smra 'dzin daṅ | gnod sbyin gyi sde dpon chen
po bsam 'dzin daṅ | gnod sbyin gyi sde dpon chen po g.yo ba 'dzin (2)daṅ | gnod sbyin gyi
sde dpon chen po rdzogs byed de |gnod sbyin gyi sde dpon chen po bcu gñis po de dag go |
gnod sbyin gyi sde dpon chen po re re la yaṅ g.yog gnod sbyin bdun 'bum bdun 'bum yod pa ste
| de dag gis tshig gcig tu (3)bcom ldan 'das la 'di skad ces gsol to ||saṅs rgyas kyi mthus
bdag cag gis bcom ldan 'das de bźin gśegs pa sman gyi bla bai ḍū rya'i 'od de'i mtshan
thos te | bdag cag la yaṅ ṅan 'gror mchi ba'i 'jigs pa 'byuṅ bar mi 'gyur ro ||(4)de nas
bdag cag lhan cig tu | mthun par ji srid 'tsho'i bar du saṅs rgyas la skyabs su mchi'o ||chos
la skyabs su mchi'o ||dge 'dun la skyabs su mchi'o ||sems can thams cad kyi don daṅ |
sman pa daṅ | bde ba'i slad du spro (5)bar bgyi'o ||bye brag du ni groṅ ṅam | groṅ khyer
ram | groṅ rdal lam | dgon pa'i gnas gaṅ na mdo sde 'di spyod pa daṅ | gaṅ na bcom ldan 'das
de bźin gśegs pa smaṅyi bla bai ḍū rya'i 'od de'i mtshan 'chaṅ ba daṅ | mchod pa daṅ |
rim (6)gro bgyid pa'i sems can de dag la bdag cag gis bsruṅ bar bgyi | yoṅs su bskyaṅ bar
bgyi | gnod pa thams cad las yoṅs su thar bar bgyi | bsam pa thams cad yoṅs su rdzogs par
bgyi'o ||de nas bcom ldan 'das kyis gnod sbyin (7)gyi sde dpon chen po de dag la | legs so
źes bya ba byin te | gnod sbyin gyi sde dpon chen po dag | gaṅ gi phyir khyed | bcom ldan
'das de bźin gśegs pa sman gyi bla bai ḍū rya'i 'od de la byas pa gzo źiṅ rjes su dran la
| sems can thams cad la phan (283b1)pa'i phyir źugs pa legs so ||legs so ||

