'jam dpal gźan yaṅ 'khor bźi po dge sloṅ daṅ | dge sloṅ ma daṅ | dge bsñen daṅ | dge bsñen ma
de dag daṅ | gźan yaṅ dad pa'i rigs kyi bu 'am | (3)rigs kyi bu mo gaṅ dag yan lag brgyad
daṅ ldan pa'i bsñen gnas la ñe bar gnas te | lo gcig gam | zla ba gsum du bslab pa'i gźi
rnams 'dzin ciṅgaṅ dag gis bsam pas bdag gis dge ba'i rtsa ba 'dis nub phyogs gźan de bźin
gśegs pa tshe dpag med (4)bźugs pa'i 'jig rten gyi khams bde ba can du skye bar śog cig
ces smon lam de lta bu btab pa dag las |gaṅ dag gis bcom ldan 'das de bźin gśegs pa sman gyi
bla bai ḍū rya'i 'od de'i mtshan thos par gyur pa de dag 'chi ba'i dus kyi tshe byaṅ chub
sems dpa' brgyad rdzu (5)'phrul gyis lhags nas lam ston par 'gyur te | de dag der padma
tshon kha dog sna tshogs rnams las rdzus te skye bar 'gyur ro ||gaṅ la la dag lha'i 'jig
rten du skye bar 'gyur ba de dag ni der skyes nas sṅon gyi dge ba'i rtsa ba de zad par mi
'gyur źiṅ ṅan 'gror 'gro bar mi (6)'gyur ro ||de nas śi 'phos nas kyaṅ mi'i 'jig rten 'dir
gliṅ bźi pa'i dbaṅ phyug 'khor los bsgyur ba'i rgyal por 'gyur te | sems can bye ba khrag
khrig brgya stoṅ du ma dge ba bcu'i las kyi lam la 'god bar 'gyur ro ||gźan du na yaṅ rgyal
rigs śiṅ sā la chen po lta bu'i (7)khyim dag tu skye bar 'gyur | bram ze śiṅ sā la chen
po lta bu'i khyim dag daṅ | khyim bdag śiṅ sā la chen po lta bu'i khyim dag daṅ | nor daṅ
| 'bru daṅ | mdzod daṅ | baṅ ba maṅ po 'byor pa'i khyim dag tu skye bar 'gyur te | gzugs
phun sum tshogs pa daṅ | dbaṅ (279a1)phyug phun sum tshogs pa daṅ | g.yog phun sum tshogs
pa daṅ | dpa' ba daṅ | brtul phod pa daṅ | tshan po che chen po'i stobs kyi śugs daṅ ldan
par 'gyur ro ||

bud med gaṅ gis de bźin gśegs pa de'i mtshan thos śiṅ bzuṅ ba de'i bud (2)med kyi dṅos po de
tha ma yin par śes par bya'o ||

