'jam dpal (2)gźan yaṅ dad pa'i rigs kyi bu 'am | rigs kyi bu mo gaṅ ji srid 'tsho'i bar du dkon
mchog gsum la skyabs su 'dzin ciṅ | lha gźan mi 'dzin pa daṅ | gaṅ dag yaṅ bslab pa'i
gźi lṅa po dag 'dzin pa daṅ | gaṅ dag bslab pa'i gźi bcu po dag 'dzin (3)pa daṅ | gaṅ dag
byaṅ chub sems dpa'i sdom pa bslab pa'i gźi bźi brgya po dag 'dzin pa daṅ | khyim gyi gnas
nas byuṅ ba'i dge sloṅ gaṅ dag bslab pa'i gźi ñis brgya lṅa bcu po dag 'dzin pa daṅ | dge
sloṅ ma gaṅ dag bslab pa'i gźi lṅa brgya po dag 'dzin pa daṅ |(4)gaṅ dag ji ltar yoṅs su
bzuṅ ba'i bslab pa'i sdom pa de dag gi naṅ nas bslab pa'i gźi gaṅ yaṅ ruṅ ba źig las ñams
par gyur te | ṅan 'gro ṅan soṅ gis 'jigs skrag pa gaṅ dag bcom ldan 'das de bźin gśegs pa
sman gyi bla bai ḍū rya'i 'od de la mchod pa rnam pa sna (5)tshogs byed na | de dag la ṅan
soṅ gsum gyi sdug bsṅal med par śes par bya'o |bud med gaṅ la la bu btsa' ba'i dus na sdug
bsṅal ma ruṅs pa drag po mi bzad pa myoṅ ba des | bcom ldan 'das de bźin gśegs pa sman gyi
bla bai ḍū rya'i 'od de la mchod na | de myur du [6()]yoṅs su thar par 'gyur ro ||bu yaṅ
yan lag yoṅs su tshaṅ bar btsa' źiṅ gzugs bzaṅ ba daṅ | mdzes pa daṅ | blta na sdug pa daṅ
| dbaṅ po rno ba daṅ | blo daṅ ldan pa daṅ | nad med ciṅ gnod pa ñuṅ bar 'gyur ro || de
la mi ma yin pas mdaṅs 'phrog par (7)mi nus so ||

