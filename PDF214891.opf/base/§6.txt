'jam dpal | de bźin gśegs pa sman gyi bla bai ḍū rya'i 'od de'i smon lam gaṅ yin pa daṅ | saṅs
rgyas kyi źiṅ gi yon tan bkod pa de ni bskal pa'am | bskal pa las (4)lhag par yaṅ zad par
byar mi nus so ||saṅs rgyas kyi źiṅ de ni śin tu yoṅs su dag pa ste | rdo daṅ | gseg ma
daṅ | gyo mo med pa | 'dod pa'i skyon med pa | ṅan soṅ daṅ | sdug bsṅal gyi sgra med pa |
bud med kyi dṅos po med pa |sa daṅ | rtsig pa daṅ | ra ba (5)daṅ | rta babs daṅ | skar khuṅ
gi dra ba daṅ | ba gam ni bai ḍū rya'i raṅ bźin can | pu śu ni rin po che sna bdun gyi
raṅ bźin can te |'jig rten gyi khams bde ba can ci 'dra ba de bźin du 'jig rten gyi khams
bai ḍū ryar snaṅ ba'i saṅs rgyas kyi źiṅ gi yon tan bkod (6)pa yaṅ de daṅ 'dra'o ||'jig rten
gyi khams de na byaṅ chub sems dpa' graṅs med dpag tu med pa de dag gi naṅ na byaṅ chub
sems dpa' sems dpa' chen po gtso bo gñis yod de | gcig gi miṅ ni ñi ma ltar rnam par snaṅ
byed ces bya | gñis pa'i miṅ ni (7)zla ba ltar rnam par snaṅ byed ces bya ste | de dag ni
bcom ldan 'das de bźin gśegs pa sman gyi bla bai ḍū rya'i 'od de'i dam pa'i chos kyi mdzod
'dzin pa'o || 'jam dpal de lta bas na dad pa'i rigs kyi bu'am | rigs kyi bu mos saṅs rgyas
kyi źiṅ der skye bar smon (277a1)lam thob cig |

