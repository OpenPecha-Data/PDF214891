yaṅ bcom ldan 'das kyis 'jam dpal gźon nur gyur pa la bka' stsal pa | 'jam dpal sems can so
so'i skye po gaṅ dag dge ba daṅ mi dge ba mi śes pa dag yod de | de dag ni chags pa'i zil
gyis non pa | sbyin (2)pa daṅ | sbyin pa'i 'bras bu rnam pa smin pa mi śes pa'o || de dag
ni byis pa | glen pa | dad pa'i dbaṅ po daṅ bral ba | nor gsog ciṅ | bsruṅ ba la mṅon par
brtson gyi | sbyin pa yaṅ dag par 'gyed pa la de dag gi sems mi 'gro ba ste |sbyin pa'i dus
ñe (3)bar gnas pa na raṅ gi lus kyi śa las bcad pa bźin du yid mi dga' bar 'gyur ro ||sems
can de dag ni bdag ñid kyaṅ du ma yoṅs su mi spyod na | pha ma daṅ | chuṅ ma daṅ | bu daṅ
| bu mo la mi ster ba lta smos kyaṅ ci dgos | bran pho daṅ | bran mo daṅ | las byed (4)pa
rnams la lta smos kyaṅ ci dgos | gźan sloṅ ba rnams la lta smos kyaṅ ci dgos |sems can
de lta bu de dag ni 'di nas śi 'phos nas yi dwags kyi 'jig rten du skye bar 'gyur ro || yaṅ
na dud 'gro'i skye gnas su skye bar 'gyur ro ||de la gaṅ dag sṅon mir gyur pa na | (5)bcom
ldan 'das de bźin gśegs pa sman gyi bla bai ḍū rya'i 'od de'i mtshan thos par gyur pa de
dag ni gśin rje'i 'jig rten na gnas kyaṅ ruṅ | dud 'gro' skye gnas na gnas kyaṅ ruṅ ste
| der de bźin gśegs pa de'i mtshan mṅon du 'gyur źiṅ | dran ma thag pa tsam gyis(6)de nas
śi 'phos nas yaṅ mi'i 'jig rten du skye bar 'gyur |tshe rabs dran par 'gyur ro | ṅan 'gro'i
'jigs pas skrag nas yaṅ 'dod pa'i yon tan dag don du mi gñer ba daṅ | sbyin pa la mṅon par
dga' ba daṅ |sbyin pa'i bsṅags pa brjod pa daṅ | bdog pa (7)thams cad yoṅs su gtoṅ bar
'gyur te | rim gyis raṅ gi mgo daṅ | lag pa daṅ | rkaṅ pa daṅ | mig daṅ | śa daṅ | khrag kyaṅ
sloṅ ba rnams la rab tu sbyin par 'gyur na | nor gyi phuṅ po gźan lta smos kyaṅ ci dgos
|

