(282a1)btsun pa kun dga' bo gźan yaṅ rgyal po rgyal rigs spyi bo nas dbaṅ bskur ba rnams la
| nad kyi gnod pa 'am | raṅ gi dmag tshogs sam | pha rol gyi dmag tshogs kyi gnod pa 'am |
rgyu skar gyi gnod pa 'am | gza' (2)zla ba'i gnod pa 'am | gza' ñi ma'i gnod pa 'am | dus
ma yin pa'i rluṅ daṅ | char gyi gnod pa'am | than pa'i gnod pa yaṅ ruṅ ste | gnod pa daṅ
| nad 'go ba daṅ | 'khrug pa źig ñe bar gnas par gyur na | rgyal po rgyal rigs spyi bo (3)nas
dbaṅ bskur ba des sems can thams cad la byams pa'i sems su bya | btson du bzuṅ ba rnams
gtaṅ bar bya źiṅ goṅ du smos pa bźin du bcom ldan 'das de bźin gśegs pa sman gyi bla bai
ḍū rya'i 'od de la de lta bur mchod pa byas nargyal po rgyal rigs (4)spyi bo nas dbaṅ bskur
ba de'i dge ba'i rtsa ba de daṅ | bcom ldan 'das de bźin gśegs pa sman gyi bla bai ḍū rya'i
'od de'i sṅon gyi smon lam gyi khyad par gyis | 1 yul bde ba daṅ | lo legs par 'gyur
| rluṅ daṅ | char dus su ldaṅ źiṅ lo tog 'grub par 'gyur ro || (5)yul de na gnas pa'i sems
can thams cad kyaṅ nad med pa daṅ | bde ba daṅ | mchog tu dga' ba maṅ bar 'gyur ro || yul
der gnod sbyin daṅ | srin po daṅ | 'byuṅ po daṅ | śa za ma ruṅs pas sems can rnams la gtse
bar mi 'gyur ro || ltas (6)ṅan pa thams cad mthoṅ bar mi 'gyur ro ||rgyal po rgyal rigs
spyi bo nas dbaṅ bskur ba de'i tshe daṅ | mdog daṅ | stobs daṅ | nad med pa daṅ | dbaṅ phyug
rnams mṅon par 'phel bar 'gyur ro ||

